<div class="main-content">
{include file='plg_element_close.html'}

<h1>Cersanitech 2007</h1>
<br><br><br>
<div style="float: left;">Polska, 2007</div>
<div style="float: right;">by Lukasz Gawlas & Krzysztof Leszczynski</div>
<br>
Druga Nagroda w konkursie na Łazienkę Publiczną 
<br><br><br><br>
HALFTONING
<br>
Halftoning jest transformacją obrazu kolorowego lub monochromatycznego na wzór złożony z małych punktów o ograniczonej liczbie kolorów. Wykorzystywany jest m.in. w druku. Jego zastosowanie można zaobserwować na fotografiach w prasie. Szczególnym przypadkiem halftoningu mogą być np. fotografie prasowe w odcieniach szarości. W takim przypadku w procesie halftoningu na białe tło papieru naniesiony zostaje zbiór czarnych punktów (np. kropek). Gdy wydrukowane tą techniką zdjęcie Oglądamy z odpowiedniego dystansu, niemożliwe staje się zaobserwowanie samych kropek, ponieważ są one za małe. Zamiast tego ludzkie oko dostrzega odcienie szarości, których natężenie będzie zależało od wielkości lub ilości czarnych kropek pokrywających biały papier. Tak więc małe czarne kropki stworzą iluzję jasnych odcieni szarości podczas gdy duże czarne kropki stworzą iluzję ciemnych odcieni szarości.








<img src="app/templates/img/cer07/cer0701.png"><br><br>



IDEA
<br>
Idea łazienki publicznej to wykorzystanie halftoningu na ścianach zewnętrznych obiektu w celu prezentacji wizualnej zdjęć lub grafik. Rolę papieru - tła pełni jednokolorowa stalowa blacha, natomiast rolę czarnych kropek pełnią różnej wielkości otwory. W wyniku tego Ściany zewnętrzne obiektu są w dużym stopniu transparentne, wnętrze obiektu wpada w interakcje z otoczeniem, obiekt zyskuje głębie. Schowane zostają tylko te funkcje które wymagają ukrycia. Łazienka publiczna przestaje być nieciekawym, zamkniętym bunkrem w centum miasta czy w parku. Podczas gdy w dzień otwory w ścianie zewnętrznej pełnią rolę czarnych punktów halftoningu, w nocy, gdy wnętrze łazienki zostaje oświetlone, sytuacja ulega odwróceniu. To właśnie przez dziury z wnętrza widać światło, są one wtedy najjaśniejszym elementem kompozycji. Na ścianach pojawiają się negatywy wszystkich zdjęć i grafik widocznych w dzień. Zaprezentowane na ścianach kompozycje z kadrów znanych filmów są jedynie przykładem pokazującym możliwości prezentacji. Grafika lub zdjęcia mogą nawiązywać do kontekstu miejsca w którym znajduje się łazienka publiczna jak również do okoliczności, imprezy kulturowe lub wydarzenia sportowe.

<br>
<br>
<img src="app/templates/img/cer07/cer0702.png">
<br>
<br>
<img src="app/templates/img/cer07/cer0703.png">
KONSTRUKCJA
<br>
Trzon konstrukcyjny obiektu zawiera się w obrysie 6 zamkniętych boksów kabin oraz ścianie instalacyjnej. Na nim oparta jest rama dachu, składająca się ze stalowych profili. Sam dach to nachylona pod niewielkim kątem płyta z przezroczystego poliwęglanu. Ściany zewnętrzne rozpięte są między górnym (okalającym dach) a dolnym profilem stalowym, przymocowanym do podłoża. Blat z umywalkami jest konstrukcją wolnostojącą.


</div>