<div class="main-content">
{include file='plg_element_close.html'}

<h1>Dom na Wodzie</h1>
<br><br><br>
<div style="float: left;">Polska, 2006</div>
<div style="float: right;">by Lukasz Gawlas & Krzysztof Leszczynski</div>
<br>
Druga Nagroda w Konkursie na Dom na Wodzie
<br><br><br><br>


GŁÓWNE ZAŁOŻENIA PROJEKTU
<br>
Założeniem projektu jest nie tylko stworzenie funkcjonalnego domu w oderwaniu od stałego
lądu, ale przede wszystkim całej towarzyszącej mu przestrzeni, stworzenie ‘mini-miasta’,
pływającej sztucznej wyspy. W tym celu projekt zakłada utworzenie rozległej strefy
ogólnodostępnej, przy wykorzystaniu płaskich dachów jednostek mieszkalnych.
<br>
STREFA OGÓLNODOSTĘPNA
<br>
Pełni różne funkcje. Pozwala na swobodną  komunikację między wszystkimi częściami założenia – stąd można dostać się do każdej jednostki mieszkalnej, zejść na ląd, lub na pomost w bezpośredniej bliskości wody.  Ze względu na dużą, skonsolidowaną powierzchnię to także doskonała przestrzeń rekreacyjna dla mieszkańców zespołu, miejsce spotkań towarzyskich, kąpieli słonecznych, czy kontemplacji otaczającego krajobrazu. Dach-taras separuje znajdującą się poziom niżej strefę prywatną od strefy publicznej.
<br>
<img src="app/templates/img/dnw/dnw01.png">

STREFA PRYWATNA
<br>
Zlokalizowana jest tuż nad taflą akwenu. Szerokie tarasy, częściowo schowane pod dachem gwarantują mieszkańcom wygodne podejście do wody. Można z nich bezpośrednio wejść do jeziora, rzeki, lub zacumować przy nich sprzęt pływający. Szerokie przeszklenia odsłaniają atrakcyjną panoramę okolicy, a szeregowe ustawienie jednostek  zapewnia niezbędną prywatność.
<br>


ELEMENTY SKŁADOWE ZESPOŁU MIESZKANIOWEGO
<br>
Projektowane założenie składa się z czterech głównych typów jednostek. Podstawowym mieszkaniem jest typ A – mieszkanie o powierzchni 123 m2, otwarte na dwie stron, o czytelnym podziale funkcjonalnym na część nocną (z trzema sypialniami, łazienkami i garderobami) i dzienną (pokój dzienny, jadalnia i kuchnia przechodząca na taras). Każdej części przyporządkowany jest szeroki taras. Typ A dostępny jest bezpośrednio ze strefy ogólnodostępnej. Typ B to mieszkanie o dwukrotnie mniejszej powierzchni, otwarte na jedną stronę, posiada jeden taras i jedną sypialnię. Dostępne jest ono z atrium. Atrium to kolejny element pływającego zespołu mieszkaniowego – typ C. Posiada ono opcjonalnie schody, które łączą je z przestrzenią ogólnodostępną. Ostatnim głównym elementem zespołu jest typ D, czyli jednostka pomocnicza o powierzchni 123 m2, w której znajduje się magazyn sprzętu wodnego, toalety publiczne oraz pomieszczenia administracyjne. Zespół mieszkaniowy obsługują także dwa rodzaje pomostów. Pomosty bezpośrednio położone nad wodą są połączone z jednostkami typu D i służą do cumowania sprzętu wodnego. Są one ogólnodostępną przestrzenią położoną bezpośrednio nad wodą. Pomosty położone na poziomie strefy ogólnodostępnej są łącznikami tej strefy z lądem, ich zadaniem jest połączenie obu tych przestrzeni, bez potrzeby pokonywania różnic wysokości.
<img src="app/templates/img/dnw/dnw02.png">
<br>
KONSTRUKCJA
<br>
Podstawowym elementem konstrukcyjnym, a zarazem modułem zespołu jest stalowa rama o szerokości 3m, długości 9m, wysokości 3,3m. Może być unoszona na wodzie dzięki pływakom przymocowanym do przedłużenia jej elementów konstrukcyjnych bądź położona bezpośrednio na palach. I tak np. jednostka mieszkaniowa typu A jest zbudowana na sześciu takich elementach, natomiast jednostka typu B na trzech. Łączenie poszczególnych jednostek w zespoły mieszkaniowe opiera się na łączeniu podstawowych elementów konstrukcyjnych w ich osiach głównych. Otrzymujemy w ten sposób siatkę o module długości 3m. Drugim modułem siatki (szerokość) jest wymiar 9m wynikający z szerokości wszystkich typów jednostek A, B, C i D. Siatka konstrukcyjna o module 3m na 9m tworzy system w obrębie którego możemy dowolnie kształtować bryłę zespołu.



<img src="app/templates/img/dnw/dnw03.png">


</div>