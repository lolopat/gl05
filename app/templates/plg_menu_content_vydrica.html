<div class="main-content">
{include file='plg_element_close.html'}

<h1>Vydrica</h1>
<br><br><br>
<div style="float: left;">Bratysława, Słowacja, 2007</div>
<div style="float: right;">by Lukasz Gawlas</div>
<br>
pierwsza nagroda w międzynarodowym konkursie 'Vydrica Bratislavske Podhradie, Blocks V5 V7'
<br><br><br><br>
‘Pięć międzynarodowych konkursów zostało ogłoszonych w czerwcu 2007 roku, w celu
wyłonienia rozwiązania architektonicznego dla poszczególnych bloków urbanistycznych kwartału miejskiego Vydrica. Rewitalizacja Vydricy, wyburzonej części obszaru dawnego Bratysławskiego Podzamcza, od wielu lat pozostaje wyzwaniem dla architektów i inwestorów, nie tylko ze względu na swoją lokalizację ale także związek z ‘genius loci’ metropolii. Obecnie, ten od dawna nieużytkowany, opustoszały i pokryty dziką roślinnością obszar czeka na swoje ponowne narodziny.’
<br>
Głównym problemem dla realizacji funkcji mieszkaniowej w bloku v5 jest brak dostępu światła dziennego w jego dolnych częściach. Wynika to z dużej kubatury bloków i stosunkowo niewielkimi odległościami między nimi. Blok v5 przylega od północnej strony do wzgórza zamkowego na wysokości czterech pierwszych kondygnacji. Północna część bloków v5 (v5.1) została podzielona na cztery wieże. W każdej z nich znajdują się 4 apartamenty o zróżnicowanych powierzchniach. Każdy z tych apartamentów posiada ekspozycje w trzech kierunkach. Wysoki standard tych ekskluzywnych apartamentów,  znakomita lokalizacja z fenomenalnymi widokami jest nie lada gratką dla przyszłych mieszkańców. Na szczycie każdej z wież znajdują się dwukondygnacyjne apartamenty z tarasami o imponujących widokach na zamek od strony północnej i dunaj od strony południowej. Poniżej poziomu wież znajduje się kondygnacja z 7 mieszkaniami o ekspozycji południowej. W całym bloku v5.1 znajdują się w sumie 23 apartamenty o całkowitej powierzchni 1935m². Zastosowanie wież w północnym bloku spowodowało zniesienie bariery pomiędzy wzgórzem a kwartałem vydricy. Zieleń ze wzgórza ‘wpływa’ do środka kwartału, a same wieże stają się charakterystyczną częścią krajobrazu wzgórza.
<br>


<img src="app/templates/img/vydrica/vydrica01.jpg">

<img src="app/templates/img/vydrica/vydrica02.png">

W południowej części bloku v5 (v5.2) charakterystyczny podział znajduje swoją kontynuację. Posiada on bardziej miejski i zwarty charakter, jako że blok ten nie przylega już bezpośrednio do zamkowego wzgórza. Podział na cztery elementy, nie przypomina już wież, a raczej zwarte bloki. W wolnych przestrzeniach pomiędzy bryłami znajdują się otwarte klatki schodowe pozwalające na dostęp do apartamentów. Jednocześnie umożliwiają one penetrację kwartału w osiach północ południe. Pośród tych czterech brył jedna ma szczególne znaczenie. Blok przylegający do placu z wodną wieżą, który stanowi centrum całego urbanistycznego założenia Vydricy. Zawiera on w sobie 3 luksusowe, dwukondygnacyjne apartamenty o zachodniej ekspozycji i widoku na wodną wieżę. Większość apartamentów w bloku v5.2 składa się z dwóch kondygnacji, a apartamenty na ostatnich kondygnacjach posiadają tarasy. W sumie w bloku znajduje się 21 apartamentów o całkowitej powierzchni 2065m².
    Obie części bloku v5 połączone są kondygnacjami podziemnymi, gdzie znajdują się funkcje rekreacyjne oraz parking. Układ komunikacyjny części podziemnej jest kontynuacją podziału naziemnej części.
<br>
Blok v7 czyli hotel jest najbardziej zwartą bryłą założenia. Obiekt kontynuuje linię fasady nadbrzeżnej miasta, w skład której wchodzą obiekty o podobnej skali. Na ostatnim piętrze budynku znajduje się basen oraz dwa tarasy z widokiem na wzgórze zamkowe i rzekę. Wewnątrz hotelu znajduje się atrium wokół którego toczy się komunikacja obiektu. Wszystkie obiekty kwartału v5 wyposażone zostały w inteligentne systemy fasadowe, które dzięki perforowanym zewnętrznym żaluzją płynnie reguluje dopływ światła słonecznego. Żaluzje wykonano z miedzi, które z czasem pokryją się patyną.


<img src="app/templates/img/vydrica/vydrica03.png">


</div>